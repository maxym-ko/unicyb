# NOS
Тут зібрані деякі з питань, на котрі слід було дати відповіді в межах курсу "Науковий образ світу" 

1. Чим займається наука?
> Наука, на мою думку, займається тим, що пробує знайти поясненням явищам та подіям, котрі, на перший погляд, неможливо описати жодними відомими законами природи. Створенням таких законів та їх вдосконаленням також займається наука.

2. Думка щодо того, що сума натуральних чисел = -1/12
> Шукаючи суму усіх натуральних чисел ми вже припускаємо, що така існує, однак цей факт спочатку потрібно довести, що не робиться у виведеннях та судженнях, в результаті котрих сума усіх натуральних чисел дорівнює -1/12. В межах математики, яку ми вивчаємо в університеті, такої суми взагалі не існує. Однак, можна розглянути математику, в якій буде мати місце сума усіх натуральних чисел та працювати з цією сумою, як з істиною, не ставивши її під сумнів. Як відомо, не усі викладення з математики знаходять інтерпретацію в реальному світі, в котрому ми живемо, однак більшість з них можуть застосовуватися на практиці; тому і цей, на перший погляд, дивний та нелогічний результат сумування усіх натуральних чисел може привести нас до чогось, що ми будемо з користю використовувати у повсякденному житті.

3. Навести доказ (аргумент) того, що Земля - плоска та того, що Земля - не плоска.
> Земля плоска, оскільки в протилежному випадку люди, котрі знаходяться на "іншій стороні" Землі впали би у безодню.
Земля сферична (не плоска), оскільки тінь, котру відкидує Земля на Місяць під час затемнення, може давати лише сферичний (круглий) об'єкт. Також можна скористатися методом, котрий був описаний в попередньому відео - намалювати велике коло та порахувати відношення його довжини до радіуса, в резульаті чого отримаємо число, яке відрізняється від числа Пі (яке очікували отримати)

4. Є яблуко масою 180г., яке складається виключно з атомів води (H2O). Скільки разів потрібно дробити яблуко навпіл, щоб отримати одну молекулу
> Припустимо, що ми знаємо масу однієї молекули води (власне саме значення знайдемо пізніше). Таким чином, поділивши масу усього яблука на масу однієї молекули, отримаємо загальну кількість молекул води у яблуці. Знаючи це число та той факт, що кожного разу ми ділимо яблуко на дві рівні частити, можемо скористатися логарифмом за основою 2, оскільки нам потрібно знайти число (x), при піднесення двійки в степінь якого, отримуємо нашу загальну кількість атомів в усьому яблоку (2^x = Amount of molecules, x = log_2 (Amount of molecules)). Масу однієї молекули знайдемо, використовуючи формулу молярної маси: M = m_0 * N_a, де m_0 - шукана маса однієї молекули, N_a - число Авогадро - кількість атомів в одному молі речовини. Оскільки нам відомі M та N_a, підставимо їх у нашу рівність та виразимо m_0, таким чином, отримаємо число, що приблизно дорівнює 3*10^-26. А отже, загальна кількість атомів у нашому яблоку рівна 0.18/(3*10^-26) = 6*10^24 та відповідно наш x = log_2 (6*10^24)= 82.31.... А отже кінцева відповідь на задачу - 82.

5. Перерахувати системи світу, котрі мали місце протягом всієї історію людства (ті, котрі згадуються у апендиксі_1)
> Система Коперника (Сонце - центр всесвіту, а Земля, як і всі інші планети, обертається навколо нього); Система грецьких філософів (всесвіт - коло, в центрі якого міститься нерухома Земля); Система Птолемея (Земля - центр світобудови, усі інші небесні тіла обертаються навколо неї); Тихонівська система (Земля - центр, але рухається по орбіті Сонця та Місяця; усі інші планети рухаються навколо Сонця); Система Кеплера (базується на його законах)

6. Навести аргументи з приводу того, що світ не можна пізнати
> Якщо брати до уваги "пряме" значення пізнаваності світу, то на даному етапі розвитку людства це неможливо, оскільки всесвіт розширюється із такою швидкісю, котру ще дуже довгий час не зможе розвинути жоден пристрій (якщо взагалі коли-небудь зможе). Тобто, ми не взнаємо, а що ж відбувається там - на "краю Всесвіту". Якщо ж розглядати поняття пізнаваності з деякої філосовської точки зору, то наврядчи ми коли-небудь зможемо пізнати світ іншої людини (внутрішній світ - емоції, почуття, ...), оскільки поки неможливо побути "в шкурі" іншої людини. Тобто, щоб пізнати світ, потрібно пізнати усіх людей, котрі нас оточують, що неможливо (найбанальніший приклад - людина просто не захоче ділитися своїми переживаннями і тд)

7. Написати свою думку щодо того, що в математиці можна сформулювати таку теорему, яку неможливо довести, чи спростувати
> Для того, щоб дати відповідь на це запитання, повернемося до попередньої лекції, де ми наводили аргументи в сторону того, що світ неможливо пізнати. Оскільки такі аргументи було наведено, то можна припустити, що це й справді так (світ пізнати НЕМОЖЛИВО). В такому разі завжди знайдеться якесь таке твердження, для доведення, чи спростування якого, необхідно краще пізнати світ; після того, як ми це зробимо, знайдеться інше таке твердження, для якого знову ж таки прийдеться краще пізнавати світ. Таким чином, поки ми повністю не пізнаємо світ, ми не зможемо дати відповідь на всі запитання (довести, чи спросувати деяку теормему у нашому випадку), а оскільки повністю пізнати сві неможливо, то і завжди буде знаходитись твердження, котре ми не зможемо довести, чи спростувати. Це не зовсім те, що мав на увазі Гедель, однак в реальному світі мені здається така інтерпретація вірною (завжди можна знайти таке твердження, яке неможливо довести на даний момент, однак з плином часу його таки можна буде довести)

8. Розказати про феномен Данінга-Крюгера
> Коротко про феномен: дурна людина не розуміє, що вона дурна, тому вважає себе розумною, в той час, як розумна людина усвідомлює свою недосконалість, тому вважає себе дурною. Неодноразово міркував про цей феномен (правда не знав, що він має визначену назву - феномен Данінга-Крюгера) та приходив до деякого парадоксу. Сам парадокс полягає в тому, що у випадку твоєї згоди з цим феноменом ти або 1) не кваліфікована людина, котра розуміє свою некваліфікованість, тобто згідно з парадоксом не є некваліфікованою людиною, або ж 2) ти кваліфікована людина, котра розуміє, що вона занижує свої досягнення, тим самим погоджується з тим, що її досягнення значні, тобто згідно з феномено відіграє роль некваліфікованої людини.

9. Маючи нескінченно великі ресурси, в яке наукове відкриття ви хотіли б вкласти свої зусилля?
> З надією на те, що людство колонізує інші планети, або іншими методами вирішить можливу проблему перенаселення Землі, я б вклав усі свої сили в розробку методів запобігання старіння людського організму. Моєю кінцевою метою стала б неможливість смерті від деяких внутрішніх чинників (хвороби, природнє старіння), а лише від зовнішніх (нещасні випадки, евтаназія).

10. Назвати три найбільші наукові відкриття за весь час
> Через відсутність достатньої кількості знань прийшлося звернутися по допомогу до інтернету. Таким чином виділив для себе наступні три досягнення: виникнення писемності (якщо сам цей факт можна вважати науковим відкриттям; якщо ж ні, то тоді винайдення матеріалів для писемності), перше значне для свого часу математичне відкриття, котре дало поштовх подальшому розвитку цієї науки (якщо вірити вікіпедії - першим математиком був Піфагор; саме він заклав основи математики, як науки), відкриття напівпровідників, оскільки саме їх поява дала поштовх для неймовірного технічного прогресу, який ми состерігаємо останні 10-20 років.

11. Куля масою 1кг та швидкістю руху 1 м/с зіштовхується з іншою кулею, маса якої 100г. З якою швидкістю розлетяться кулі після зіткнення?
> Розглянемо два випадки: абсолютно пружний та абсолютно непружний удари.
У першому випадку, записавши закон збереження імпульсу та закон збереження енергії (m1*V11 = m1*V12 + m2*V22 та (m1*V11^2)/2 = (m1*V12^2)/2 + (m1*V22^2)/2), отримаємо систему, розв'язок якої матиме вигляд v12 = (m1-m2)/(m1+m2)*V1, v22 = (2*m1)/(m1+m2)*V1. Таким чином, отримали, що перша кулька матиме швидкість 9/11 м/с, а друга - 20/11 м/с.
У другому випадку обійдемося лише законом збереження імпульсу, тобто m1*V1 = (m1+m2)*V2. Таким чином, отримали, що обидві кульки матимуть швидкість 10/11 м/с

12. Що таке час, теорія часу?
> Попри величезну кількість теорій, єдиної загальновизнаної, що повністю пояснювала і описала б таке поняття, як "час", на цей час не існує. Розрізняють концепції часу, прийняті в науці, а також філософські та релігійні концепції. Наприклад, в класичній фізиці час - неперервна та нічим не визначена величина, що апріорі визначає світ; в термодинаміці та статичній фізиці - фізичне явище, що викликає ускладнення об'єктів і їх руйнування при неможливості вивести надлишкову енергію зі своєї структури. В міфології розрізняють міфічний (початковий, сакральний) та емпіричний (звичайний, реальний) часи. Деякі релагії мають своє розуміння часу, як, наприклад, в індуїзмі божество Махакала, що відображає "час над часом", вічність. В філософії здебільшого розрізняються дві теорії - А- та В-теорії часу. Прихильники першої заперечують єдиність минулого, теперішнього та майбутнього, в той час, як для прихильників другої ці поняття рівнореальні.

13. Назвати щонайменше 3 способи виміряти швидкість світла
> Вперше швидкість світла на Землі виміряв Арман Фізо. Промінь світла (джерело), проходив через проріз між зубчиками колеса, що швидко обертається, після чого потрапляв на дзеркало, розташоване на відстані 8 км. Швидкість обертання колеса збільшували до моменту, поки відображене світло не попаде знову в зазор. Таким чином було отримане доволі точне значення швидкості світла - 298000 км/с.
Після опублікованої Максвелом теорії електромагнітної взаємодії, стало можливим визначити швидкість світла опосередковано за значеннями магнітної і електричної проникності. В 1907 році, використовуючи цей метод, було отримано значення 299788 км/с.
Менш точним методом (але набагато скоріше - у 1676 році) скористався данський астроном, котрий на основі своїх спостережень встановив, що запізнення часу затемнення першого супутника Юпітера Іо становило 22 хвилини, котрі витрачалися світлом, щоб подолати відстань, яка дорівнює діаметру орбіти Землі.

14. Як утворюються молекули в природі?
> Атоми об'єднуються в молекули в більшості випадків за допомогою хімічних зв'язків. Як правило, такий зв'язок утворюється однією, двома або трьома парами електронів, які перебувають у спільному володінні двох атомів, утворюючи спільну електронну хмару, форма якої описується типом гібридизації.

15. Що таке генетичний алгоритм
> Генеичний алгоритм - це еврестичний алгоритм (алгоритм, який спроможний дати відповідь на поставлену задачу, але не спроможний гарантувати її точність) пошуку, котрий використовується для розв'язку задач оптимізації та моделювання шляхом випадкового підбору, комбінування та варіації шуканих параметрів з використанням механізмів, схожих на природній відбір. Прикладом генетичного алгоритму є навчання нейромережі, тобто підбору таких параметрів, при яких досягається мінімальна помилка. Основним недоліком генетичного алгоритму є те, що нам не відомо, скільки часу знадобиться для розв'язку задачі.

16. Що під собою розуміє теплова смерть Всесвіту
> Теплова смерть Всесвіту - це гіпотеза, котру висунув Рудольфом Готтлиб, відобразивши другий закон термодинаміки на увесь Всесвіт. Суть другого закону термодинаміки полягає в тому, що будь-яка фізична система, що не обмінюється енергією з іншими системами (для Всесвіту в цілому такий обмін, очевидно, виключений), прагне до найбільш вірогідного рівноважного стану — до так званого стану з максимальною ентропією. Такий стан відповідав би тепловій смерті Всесвіту.
