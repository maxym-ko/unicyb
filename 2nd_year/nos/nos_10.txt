1. Що таке час, теорія часу?

Незважаючи на величезну кількість теорій, єдиної загальновизнаної, що повністю пояснювала і описала б таке поняття, як "час", на даний момент не існує. Розрізняють концепції часу, прийняті в науці, а також фіолософські та релігійні концепції. Наприклад, в класичній фізиці час - неперервна та нічим не визначена величина, що апріорі визначає світ; в термодинаміці та статичній фізиці - фізичне явище, що викликає ускладнення об'єктів і їх руйнування при неможливості вивести надлишкову енергію зі своєї структури. В міфології розрізняють міфічний (початковий, сакральний) та емпіричний (звичайний, реальний) часи. Деякі релагії мають своє розуміння часу, як, наприклад, в індуїзмі божество Махакала, що відображає "час над часом", вічність. В філософії здебільшого розрізняються дві теорії - А- та В-теорії часу. Прихильники першої заперечують єдиність минулого, теперішнього та майбутнього, в той час, як для прихильників другої ці поняття рівнореальні.


2. Коли та з якою метою була заснована Гринвіцька обсерваторія

Мета Гринвіцької королівської обсерваторії була доволі практичною: зменшити кількість корабельних аварій. У той час моряки не мали точного способу визначення свого місцезнаходження, поза полем зору суші. Вони могли знайти свою широту (позиція північ-південь), спостерігаючи за сонцем або зірками, але не свою довготу (позиція схід-захід). Через це багато моряків гинули, коли їх кораблі несподівано вдарилися об скелі. Таким чином, початковою метою було визначення довготи шляхом створення точних зіркових карт; для чого у 1675 році королем Карлом II і була заснована обсерваторія.


3. Історія назви Біг Бену та до чого тут Рен?

Якщо мова йде про Крістофера Рена, котрий спроектував Гринвіцьку обсерваторію, то єдиний зв'язок між ним та Біг Беном (вежа Єлизавети) полягає в деякому історичному аспекті. Рен у свій час допоміг перебудувати центр Лондону пілся Великої лондонської пожежі, що відбулася у 1666 році. В історії Біг Бену теж мала місце пожежа, оскільки та вежа, котру ми знаємо сьогодні, була побудована на місці старої часової вежі, котра згоріла у 1834 році. Щодо походженння назви Біг Бен, то вона була названа в честь Бенджаміна Холла, котрий курував будівні роботи. Однак існує й інша версія, яка стверджує, що вежа була названа в честь Бенджаміна Каунта - відомого в той час боксера