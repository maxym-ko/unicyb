1. Які є методи для вимірювання швидкості світла?

Насправді схоже питання вже було у 11 відео. 
Вперше швидкість світла на Землі виміряв Арман Фізо. Промінь світла (джерело), проходив через зазор між зубчикам колеса, що швидко обертається, після чого потрапляв на дзеркало, розташоване на відстані 8 км. Швидкість обертання колеса збільшували до моменту, поки відображене світло не потрапить знову в зазор. Таким чином було отримане доволі точне значення швидкості світла - 298000 км/с. Після опублікованої Максвелом теорії електромагнітної взаємодії, стало можливим висначити швидкість світла опосередковано за значеннями магнітної і електричної проникності. В 1907 році, використовуючи цей метод, було отримано зачення 299788 км/с. Менш точним методом (але набагато скоріше - у 1676 році) скористався датський астроном, котрий на основі своїх спостережень встановив, що запізнення часу затемнення першого супутника Юпітера Іо становило 22 хвилини, котрі витрачалися світлом, щоб подолати відстань, яка дорівнює діаметру орбіти Землі.


2. Пояснити в чому полягав експеримент Майкельсона-Морлі
Насправді схоже питання вже було у 14 відео. 
Мета досліду полягала в доведенні, або спростуванні двох взаємносуперечних гіпотез, котрі свтерджували, що Земля або рухається відносно ефіру, або ж вона частково захоплює ефір та тягне його за собою. Під ефіром розуміють деяке особливе невагоме пружне середовище, в якому розповсюджуються електромагнітні хвилі (в тому числі і світло). Ідея досліду полягала у використанні орбітального руху Землі зі швидкістю 30 км/с. Таким чином в досліді порівнювали час проходження світла від джерела S до дзеркала M та назад до джерела у двох випадках: коли шлях світла був паралельний та ортогональний орбітальній швидкості Землі. В обох випадках час, за який додалася відстань повиннен бути різним. Однак, використовуючи інтерферометр Майкельсона, було дослідженно, що час залишався однаковим у обох випадках. Було припущення, що це пов'язано із саівпадіння швидкості руху Землі та ефіру, однак пілся повторного проведення досліду (через півроку) результат залишився незмінним. Результати цього досліду по суті «зруйнували» тодішню фізику, що базувалася на концепції стаціонарного ефіру, що врешті-решт привело до створення теорії відносності.


3. Де взялась друга точка шкали Фаренгейта? Що за шкала Реомюра?

Насправді, свою шкалу Фаренгейт побудував на праці Оле Ремера (не Реомюра, про якого згадується в запитанні). Тобто Фаренгейт взяв вже готову шкалу (шкалу Ремера) та дещо змінив її, а саме: взяв основні температури за цією шкалою (замерзання ропи, замерзання води, температура людини, закипання води) та помножив кожне з цих значень на чотири, щоб підвищити точність шкали. Після цього він дещо відкалібрував шкалу, використавши температуру танення льоду та температуру людини. Перша (температура танення льоду) і стала другою точкою шкали - 32 градуса Фаренгейта. Щодо шкали Реомюра, то вона побудована на основі температури замерзання та кипіння води, а точніше 0 градусів та 80 градусів відповідно. Чому саме такі значення? Тому що спирт при нагріві від температури танення льоду (0 градусів Цельсія) до температури кипіння води (100 градусів Цельсія) розширюється приблизно на 8%
